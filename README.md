# 18nipagdim-ellakrobotics
εργο για τον 4ο Πανελλήνιο Διαγωνισμό Ανοιχτών Τεχνολογιών της ΕΛΛΑΚ

ΤΙΤΛΟΣ ΕΡΓΟΥ:"Κομποστοποιώ....κι από σκουπίδια φτιάχνω θησαυρό!"
Εντοπισμός Προβλήματος:
Που πάνε τα σκουπίδια που παράγουμε καθημερινά;Παρατηρώντας τα απορρίμματα που δημιουργούμε κι εμείς οι ίδιοι την ώρα του δεκατιανού,η εκπαιδευτικός θέτει το ερώτημα αυτό.Αφού γίνει συζήτηση σχετικά και ανταλλαγή απόψεων ,δείχνονται φωτογραφίες από χωματερές.Πώς θα μπορούσαμε άραγε να βοηθήσουμε κι εμείςστη  μείωση του όγκου των σκουπιδιών;Σε τι χρησιμεύει ο καφέ κάδος στην αυλή του σχολείου;

         ΣΤΟΧΟΙ:
  Το έργο στοχεύει: 
  
1)στο να γνωρίσουν τα παιδιά την κομποστοποίηση

2)να συνειδητοποιήσουν ότι η αποδόμηση κάποιων οικιακών απορριμάτων και η μετατροπή τους σε κομποστ που ωφελεί την ανάπτυξη των φυτών είναι μέρος μιας κυκλικής διαδικασίας(πχ:η μηλια μεγαλώνει-το μήλο είναι ο καρπός που καταναλώνουμε-οι φλούδες του μήλου γίνονται κομποστ και βοηθούν την ανάπτυξη της μηλιάς)

3)να γνωρισουν οτι εκτος της ανακύκλωσης συσκευασιών η κομποστοποίηση είναι ένας ακόμη τρόπος μείωσης των σκουπιδιών αλλά και τρόπος να "επιστρέψουμε"στη φύση όσα για εμάς θεωρούνται άχρηστα αλλά για τα φυτά θεωρείται θησαυρός-το λίπασμα που παράγεται από την κομποστοποίηση οργανικών υλικών 

4)να γνωρίσουν το ρομποτάκι edison και με αυτό να καλλιεργήσουν δεξιότητες επίλυσης προβλημάτων,κωδικοποίησης και προγραμματισμού,συνεργασίας και ομαδικού πνεύματος

5)να γνωρίσουν την εφαρμογή Teachable Machine σαν μια εφαρμογή Τεχνητής Νοημοσύνης

6)να καλλιεργήσουν τη δημιουργικότητά τους μέσα από την ομαδική κατασκευή μακέτας

7)να αποκτήσουν περιβαλλοντική συνείδηση

8)να καλλιεργήσουν τις δεξιότητες απικοινωνίας,συνεργασίας στα πλαίσια μιας ομάδας



ΠΡΟΑΠΑΙΤΟΥΜΕΝΕΣ ΓΝΩΣΕΙΣ

Τα παιδιά δεν έχουν ασχοληθεί με το ρομποτάκι Εdison και τον προγραμματισμό αυτού με τα μπλοκς από την εφαρμογή https://www.edblocksapp.com/# .Επιπλέον δεν έχουν γνωρίσει ούτε τις δυνατότητες της εφαρμογής Τeachable Machine,η οποια θα μας βοηθήσει στην κατηγοριοποίηση των αντικειμένων.Ας ελπίσουμε να τα καταφέρουμε!


ΠΕΡΙΓΡΑΦΗ ΔΙΑΔΙΚΑΣΙΑΣ:

Αφού μιλήσουμε για την κομποστοποίηση και τη χρησιμότητά της και προκειμένου να ελέγξουμε τις γνώσεις που αποκτήσαμε ως προς τα είδη των οικιακών αποριμμάτων που κομποστοποιούνται,θα χρησιμοποιήσουμε την εφαρμογή Τeachable Μachine.Η εφαρμογή μπορεί να "διαβάζει"εικόνες και να τις κατηγοριοποιεί...Tα παιδιά δείχνοντας στην καμερα του υπολογιστή εικόνες από υλικά που κομποστοποιούνται και άλλα που δεν κομποστοποιούνται ,μέσα από την εφαρμογή αυτή, θα φτιάξουν την ομάδα "κομποστ" και "όχι κομποστ"
Κατόπιν θα κατασκευάσουμε τον κήπο μας σε μακέτα.Σύμφωνα με το σενάριο που θα ακολουθήσουμε, ο Εdison αναλαμβάνει να "καθαρίσει"το χώρο από "σκουπίδια"που βρέθηκαν είτε από τον αέρα που τα φέρνει είτε από ασυνείδητους περαστικούς που τα πετάνε εκεί.Θα υπάρχουν φωτογραφίες των σκουπιδιών(οι ίδιες που θα χρησιμοποιηθούν στην εφαρμογή teachable machine για την κατηγοριοποίηση)Το ρομποτάκι αναλαμβάνει να καθαρίσει τον κήπο μας, τοποθετώντας το κάθε σκουπίδι στον αντίστοιχο κάδο-στον κομποστοποιητή αν είναι οργανικο υλικό που κομποστοποιείται ή στον κλασσικό σκουπιδοτενεκέ στην αντίθετη περίπτωση.Εάν το παιδί πιστεύει ότι αυτό το "σκουπίδι"που απεικονίζεται κομποστοποιείται θα βάζει την εικόνα στο πίσω μέρος  του Εdison και θα τον προγραμματίζει να ακολουθεί την μαύρη γραμμή που οδηγεί στον κομποστοποιητή επάνω στην μακέτα.Κάτι αντίστοιχο θα γίνεται και με το υλικό που δεν κομποστοποιείται και πρέπει να καταλήξει στον σκουπιδοτενεκέ.Τα παιδιά θα επαληθεύουν την γνώμη τους για τον κάδο που πρέπει να καταλήξει το σκουπίδι που επέλεξαν μπαίνοντας στο σύνδεσμο του μικρού project, στην εφαρμογή Τeachable Μachine, που περιγράφτηκε παραπάνω

 ΥΛΙΚΑ ΚΑΙ ΕΞΟΠΛΙΣΜΟΣ:
 
 Θα χρειαστούμε 
 
 α)μακετόχαρτο και διάφορα υλικά(χαρτόνια ,πλαστελίνες,άχρηστα υλικά )για την δημιουργία της μακέτας
 
 β)ρομποτάκι edison
 
 γ)υπολογιστή με κάμερα για να αξιοποίησουμε την εφαρμογή τεχνητής νοημοσύνης  Teachable Machine (https://teachablemachine.withgoogle.com/)
 
 ΥΛΟΠΟΙΗΣΗ ΤΗΣ ΔΡΑΣΗΣ:

 
